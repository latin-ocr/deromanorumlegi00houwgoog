 

87

est progressa. Etenim rationem, quam Μ’. Curii aetate unice
probaverant, paulatim magis magisque demittebant ac spretis
majorum moribus institutisque summae in vivendi ratione
licentiae indulgere coeperunt. Ac primum quidem inanis osten·
tationis cupiditas animos occupavit. Quod ne cui temere
dixisse videar, afferam exempla.

Olim effigies hominum non solebant exprimi, nisi si quis
aliqua insigni de causa perpetuitatem meruerat. Sic O. Maenio
et L. Furio Camillo, qui Latinorum exercitu profligato (anno

416s338) non quieverant, antequam vel expugnatione vel dedi· ,

tione singularum urbium Latium omne subegissent, statuae
equestres in foro positae sunt 1). Quod rarum illa aetate fuisse
disertis verbis Livius Β) testatur. Idem honor triginta fere
annis post decretus est O. Marcio, qui Hernicos devicerat ³).
Quodsi cum his honoribus comparamus illos, qui anno 534s220
G. Duillio habiti sunt, facile intelligitur quantopere jam tunc
inani gloriae cupiditati sc dedere‘coepissent. Non debellaverat
cum Poenis Duillius, immo vero nihil aliud fecerat, nisi quod
primus navalem triumphum de iis egerat. Et vel sic tamen
non solum ei in suggestu rostra fixa ἐ) sunt, sed etiam „quo-
tienscunque epulatus erat ad funalem cereum, praecinente
tibicine et fidicine, a cena domum reverti solitus est, insi·
gnem bellicae rei successum nocturna celebratione testando’' ⁵).
Aliud gloriae cupidinis exemplum in eo positum erat quod
propter res praeclare gestas honoris gratia cognomina sibi

 

ι1) mint N. H. XXXIV 5. 20. 2) v111 13. 9.
3) Liv. 1x 43. 4) min. 1. 1.
5) val. Max. 111 4. ο.

