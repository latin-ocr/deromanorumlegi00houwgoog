19'

Sed plura accedunt. Ac primum quidem quum luxus apud
rudes agrestesque populos ea ratio esse soleat, ut in mortuo·
rum cultu primum se ostendat, atque inde in communem
hominum vitam transferatur, nulla omnino sepulcrorum
monumenta il-lo tempore Romae fuisse satis constat. Quod *in
Etruria longe aliter se habuisse reliquiae, nostra aetate repertae,
satis demonstrant. Deinde scriptores atque poetae ita illam
aetatem repraesentarunt, ut de simplicitate ejus non dubitare
viderentur. Postremum multa exstant veterum testimonia, qui-
bus diserte confirmatur vit-ium illud multo post 'Romaminva-
sisse. Quae quum-ita sint, rationibus omnibus subductis vere
statuere pos'se mihi videor, errasse viros doctos qui putarunt,

, unam alteramve ex Numae legibus ad luxuriam coercendam

pertinuisse: Boxman 1) dico et Pennink 2). ‘Accedit' quod Numa
quum leges civitati 'scriberet non tam ad publicam ejus rationem
respexisse videtur, quam ad hoc ut „animos ardentes consue·
tudine et cupiditate bellandi religionum caerimoniis mitigaret ⁸).

Haec autem consideratio diei vix potest, quantopere ad Nu·
mae instituta explicanda valeat. Sic lex illa qua constituit, ut
pisces qui squamosi non essent, ni pollucereut4),
non ad luxuriam pertinuit, sed religiosa quaedam prohibitio fuit,
quod pisces non squamosos minus gratos esse diis erederet. Quod
quum res ipsa ferre videatur et per se satis perspicuum
sit, tum confirmatur a Festo, cujus verba haec sunt (253
A): „pollucere merces (quas cuivis deo liceat) sunt far. . ..

 

1) De leg„ Roman. sumpt. pag. 20 seqq.

2) De luxu et legg. sumpt. pag. 21.

3) Cic. de Rep. 11. 14, 26. cmc Legg. 11. 10. 283 12. 29 3 Tacit. Ann. 111. 2⁶.
4) Cassius Heminaa'pud Plin. H. N. XXXII 2, 4.

